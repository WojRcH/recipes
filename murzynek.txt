1 szklanka= 250ml

Na dole sposób przygotowania w Thermomixie.

Składniki:

½ szklanki mleka lub wody (125ml)
24 kopiate łyżki kakao
1,5 szklanki cukru (300g)
250g masła lub margaryny
3 jajka
1,5 szklanki mąki pszennej (225g)
2 łyżeczki proszku do pieczenia
 
Sposób przygotowania:

Mleko (lub wodę), kakao i cukier przełożyć do garnka i mieszając, zagotować. Do gorącej masy dodać masło i mieszać , aż się rozpuści. Pozostawić do ostygnięcia.
Mąkę wymieszać z proszkiem do pieczenia. Odstawić na bok.
Jajka sparzyć wrzątkiem.  Oddzielić żółtka od białek. Białka ubić na sztywną pianę. Odstawić na bok. Żółtka wmieszać do ostygniętej masy, trzepaczką lub mikserem. Odlać pół szklanki masy. Ostawić na bok. (Będzie to polewa). Trzepaczką (lub mikserem) wmieszać mąkę z proszkiem. Na końcu wmieszać delikatnie szpatułką pianę z białek.
Dno tortownicy o średnicy 26cm wyłożyć papierem do pieczenia, a następnie zacisnąć obręcz. Ciasto przełożyć do formy.
Piec w nagrzanym piekarniku ok. 45 minut, do suchego patyczka, w temperaturze 180°C, grzałka góra- dół. Pozostawić do ostygnięcia.
Ciasto polać odłożoną polewą. (Gdyby polewa była za rzadka, należy włożyć ją na chwilę do lodówki, aż lekko zgęstnieje).
 

Wariant Thermomix:

Sposób przygotowania:

Do naczynia miksującego włożyć masło, pokrojone na nieduże kawałki, mleko (lub wodę), kakao i cukier. Rozpuścić 6 min./ 100°C/ obr. 2. (Gdyby nie powstała jednolita masa, należy mieszać dłużej). Pozostawić do ostygnięcia.
Mąkę wymieszać z proszkiem do pieczenia. Odstawić na bok.
Jajka sparzyć wrzątkiem. Oddzielić żółtka od białek. Do chłodnej masy dodać żółtka i wymieszać 30s./ obr. 2. Odlać pół szklanki masy. Ostawić na bok. (Będzie to polewa).
Do masy czekoladowej w naczyniu miksującym dodać mąkę z proszkiem. Wymieszać, do połączenia się składników 30s./ obr. 3. Masę przelać do miski.
Naczynie miksujące umyć i dokładnie osuszyć. Założyć motylek. Przełożyć białka. Ubić na sztywno 3,5 min./ 37°C/ obr. 4. (Ubijając białka nie zakrywam naczynia miarką).
Pianę z białek wmieszać delikatnie szpatułką do masy czekoladowej.
Dno tortownicy o średnicy 26cm wyłożyć papierem do pieczenia, a następnie zacisnąć obręcz. Ciasto przełożyć do formy.
Piec w nagrzanym piekarniku ok. 45 minut, do suchego patyczka, w temperaturze 180°C, grzałka góra- dół. Pozostawić do ostygnięcia.
Ciasto polać odłożoną polewą. (Gdyby polewa była za rzadka, należy włożyć ją na chwilę do lodówki, aż lekko zgęstnieje).
